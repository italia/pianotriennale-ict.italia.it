---
title: Il Piano Triennale
layout: piano
lang: it
separator: ascending
title-alignment: left
quotes: 2024
chapters: []
ref: piano
redirect_from:
  - /principi-per-lo-sviluppo-di-progetti-digitali
  - /principi-per-lo-sviluppo-di-progetti-digitali/
---
Il Piano Triennale per l'informatica nella Pubblica Amministrazione 2024-2026 si
inserisce nel più ampio contesto di riferimento definito dal programma
strategico "Decennio Digitale 2030", istituito dalla Decisione (UE) 2022/2481
del Parlamento Europeo e del Consiglio del 14 dicembre 2022, i cui obiettivi
sono articolati in quattro dimensioni: competenze digitali, servizi pubblici
digitali, digitalizzazione delle imprese e infrastrutture digitali sicure e
sostenibili.

In una logica di miglioramento continuo, il modello strategico del nuovo Piano
propone un'architettura organizzativa e tecnologica che ha l'obiettivo di
fornire una visione complessiva della Pubblica Amministrazione digitale che
parte dal "sistema informativo" del singolo ente per arrivare a definire le
relazioni con i servizi, le piattaforme e le infrastrutture nazionali erogate a
livello centrale.

Il modello strategico classifica le sfide organizzative e tecnologiche che le
amministrazioni devono affrontare in tre macroaree:

- processi
- applicazioni
- tecnologie.

Il Piano è strutturato in tre parti:

- Parte prima – Componenti strategiche per la trasformazione digitale: descrive
  le leve strategiche su cui investire per accelerare il processo di
  trasformazione digitale delle PA, focalizzando l'attenzione su un approccio
  innovativo che affronti, in maniera sistematica, tutti gli aspetti legati a
  organizzazione, processi, regole, dati e tecnologie.

- Parte seconda – Componenti tecnologiche: è relativa a Servizi, Piattaforme,
  Dati e intelligenza artificiale, Infrastrutture, Sicurezza; il tema
  dell'interoperabilità diventa trasversale a tutte le componenti.

- Parte terza – Strumenti: rappresenta un'importante novità di questo Piano e
  riporta una sezione verticale dedicata agli strumenti che le amministrazioni
  possono prendere a riferimento come modelli di supporto, esempi di buone
  pratiche, check-list per pianificare i propri interventi.
