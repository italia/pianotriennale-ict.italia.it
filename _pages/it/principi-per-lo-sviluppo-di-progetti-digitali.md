---
title: Principi per lo sviluppo di progetti digitali
lang: it
layout: page
separator: curved
title-alignment: center
cta-buttons: true
chapter: principi-per-lo-sviluppo-di-progetti-digitali
ref: principi-per-lo-sviluppo-di-progetti-digitali
---
I principi per lo sviluppo di progetti digitali sono ritenuti fondamentali per la realizzazione dei progetti contenuti nel Piano Triennale e, in quanto tali, raccomandati.

I principi rappresentano accorgimenti sia di natura pratica - per la gestione del progetto - sia di natura contrattuale e amministrativa per la stesura del contratto, la definizione degli obiettivi, e l’approvvigionamento delle risorse.

All’interno dei principi sono contenuti, inoltre, gli elementi da considerare nella fase di predisposizione di un progetto digitale, quali:
- un chiaro disegno di cosa si vuole ottenere. La fase di design è essenziale per la buona riuscita del progetto e, in particolare, nella fase di progettazione dei servizi (service design). A tale proposito, si rimanda ai [principi di Service design](https://designers.italia.it/service-design/) delle Linee guida di design per i servizi web della PA;
- un piano sulle modalità di realizzazione del progetto, che contempli per le PA le raccomandazioni contenute nel paragrafo “[13.2. Realizzazione del progetto](https://pianotriennale-ict.readthedocs.io/it/latest/doc/13_principi-per-lo-sviluppo-di-progetti-digitali.html#realizzazione-del-progetto)” (ad esempio nomina del Technical Project Manager, definire un MVP, aprire i dati, etc);
- una strategia di lancio per portare all’adozione del progetto da parte degli utenti finali. Nel definire tale passaggio occorre individuare il modo più semplice, veloce e con minore impatto perché il prodotto possa iniziare ad essere adottato dagli utenti, prevedere una strategia che favorisca un suo utilizzo incrementale, un piano effettivo di lancio e di comunicazione.
- un piano per mantenere il sistema aggiornato, sicuro, e utile nel tempo, oltre che per assicurarne il continuo funzionamento anche in caso di malfunzionamenti o disastri (evoluzione e manutenzione).
