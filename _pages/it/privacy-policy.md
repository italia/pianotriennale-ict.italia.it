---
title: Privacy Policy
lang: it
layout: page
separator: descending
title-alignment: left
content-alignment: left
ref: privacy-policy
---
# Informativa sul trattamento dei dati personali
#### ai sensi degli artt. 13-14 del Regolamento (UE) 2016/679

Questa pagina descrive le modalità di trattamento dei dati personali degli
utenti che consultano il presente sito web. Le informazioni non riguardano altri
siti, pagine o servizi online raggiungibili tramite link inseriti all'interno
del sito, per i quali si rimanda alle relative privacy policy.

### Titolare del trattamento dei dati personali

AGID – Agenzia per l'Italia Digitale<br/>
Via Liszt 21 - 00144 Roma<br/>
PEC: protocollo@pec.agid.gov.it 

### Contatti del responsabile della protezione dei dati

Via Liszt 21 - 00144 Roma<br/>
e-mail: responsabileprotezionedati@agid.gov.it

### Autorità di controllo

Garante per la protezione dei dati personali<br/>
Sito web: [https://www.garanteprivacy.it](https://www.garanteprivacy.it)

### Categorie e fonti dei dati personali e relative finalità del trattamento

I sistemi informatici e le procedure software preposte al funzionamento del sito
acquisiscono, nel corso del loro normale esercizio, alcuni dati personali la cui
trasmissione è implicita nell'uso dei protocolli di comunicazione di Internet.
Il trattamento di tali dati è necessario per la gestione tecnica del sito web.

### Base giuridica del trattamento

La base giuridica del trattamento è individuata nell'esecuzione dei compiti di
interesse pubblico e connessi all'esercizio dei pubblici poteri dell'Agenzia,
con particolare riferimento all'art. 14-bis, comma 2, lett. b) del D. Lgs.
82/2005 e s.m.i.

### Categorie di destinatari dei dati personali

L'Agenzia tratta autonomamente i dati personali mediante il proprio personale e
i fornitori di servizi tecnici e telematici. Non è contemplato alcun
trasferimento in Paesi terzi o organizzazioni internazionali.

### Periodo di conservazione dei dati

I log di navigazione sono mantenuti esclusivamente per la durata della sessione.

### Diritti degli utenti

Gli interessati hanno il diritto di ottenere da AGID l'accesso ai propri dati
personali, la rettifica o la cancellazione degli stessi, la limitazione del
relativo trattamento, il diritto di opporvisi e il diritto alla portabilità dei
dati, laddove ne ricorrano i presupposti. Le richieste vanno rivolte ad AGID,
contattando il responsabile della protezione dei dati. Fatto salvo ogni altro
ricorso amministrativo o giurisdizionale, è diritto degli interessati proporre
reclamo al Garante per la protezione dei dati personali qualora ritengano che il

trattamento dei propri dati violi il Regolamento. AGID garantisce che non è
prevista alcuna forma di processo decisionale automatizzato che comporti effetti
giuridici sull'interessato.

Ultimo aggiornamento: 17 settembre 2020.
